Prologus,

Bonan musices disciplina quinque voluminibus comprehensa

¹ quoniam profundissimis arithmeticae philosophiaeque fundamen-
tis innit‘tur nec passim ab omnibus intelligi potest, solet a semi-
doctis nostri temporis cantoribus quo obscurior est eo sterilior,
doctis vero et altius intuentibus quo subtilior probabiliorque est
eo firmior meliorque videri, quo fit, ut, sicut ab indoctis neglecta
semper fuerit et sit, ita apud peritiores in magno pretio semper
habita sit et habeatur.

Unde nos, qui omnibus prodesse et aliquid in communem utili-
tatem couferre studemus, hoc brevi compendio tribus libellis distincto
prolixitatem eius in angustum, asperitatem in planum, obscuritatem
in lucem reducentes nihilque quod ad artem usumque faciat praeter-
mittentes et cantoribus quos practicos et speculantibus quos theo·
ricos graece dicimus opus admodum utile construximus, ex quo,
ubi id legerint intellexerintque, plurimum et honoris et voluptatis
se consecuturos esse perspicient fatebunturque hac nostra nova
speciosissimae artis forma mirifice delectati nos ad communem
omnium eruditionem praesenti hoc labore plurimum adiumenti con-
tulisse.

Hinc quasi ex quodam redundanti publicoque fonte quicquid
ego longo tempore multis vigiliis et assiduis lucubrationibus ex
probatissimorum auctorum lectione et clarissimorum praeceptorum
disciplina colligere potui, perquam celerrimo facillimoque studio
licebit haurire et ad summum musicae culmen placidissimo gressu
pervenire. ,

Nemo philosophiae maiestatem, nemo arithmeticae perplexitatem,
¹ nemo proportionum formidet anfractus. Hic enim quilibet, etsi
usquequaque aitrudis, modo disciplinae accommodare velit auditum
et rationis omnino non sit expers, in praestantissimum peritissimum-

que musicum potest evadere. Usque adeo namque intelligentiae
Beihefte der mu. 11. 1

 

